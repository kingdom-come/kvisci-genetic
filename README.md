# เราจะเรียงหนังสืออย่างไรให้เร็ว?
สมมติว่าคุณอยู่ในห้องสมุด มีหนังสือกองเรียงกันจากซ้ายไปขวาอยู่มากมาย แต่มันไม่ได้เรียงลำดับตามที่คุณต้องการเลย ถ้าคุณอยากจะเรียงหนังสือเหล่านั้นให้เร็วที่สุด ควรจะทำอย่างไรดี? ลองใช้เวลาคิดดูสักพัก  

วิธีที่เข้ามาในหัวผู้เขียนวิธีแรก (และอาจจะเป็นวิธีที่คนส่วนใหญ่จะใช้) คือวิธีต่อไปนี้  
> 1. หาหนังสือที่ต้องอยู่หน้าสุดจากหนังสือทั้งหมด แล้วสลับหนังสือเล่มนี้กับหนังสือเล่มแรก
> 2. หาหนังสือที่ต้องอยู่หน้าสุดจากหนังสือทั้งหมด *ยกเว้นหนังสือเล่มแรก* แล้วสลับหนังสือเล่มนี้กับหนังสือเล่มที่สอง
> 3. หาหนังสือที่ต้องอยู่หน้าสุดจากหนังสือทั้งหมด *ยกเว้นหนังสือเล่มแรกและเล่มที่สอง* แล้วสลับหนังสือเล่มนี้กับหนังสือเล่มที่สาม
> 4. ทำเช่นนี้ไปเรื่อย ๆ จนกว่าจะจบ
